# Käyttötapauksia

## Tilinhallinta

* Käyttäjä tahtoo luoda värkkiin tunnuksen lukeakseen Värkki-viestejä.
* Käyttäjä tahtoo kirjautua tunnukseen jonka loi.
* Käyttäjä tahtoo kirjautua ulos, ettei joku muu käyttäisi Värkkiä hänen nimissään.
* Käyttäjä tahtoo vaihtaa tilinsä näkyvän nimen, kuten Twitterissä tavataan tehdä.
* Käyttäjä tahtoo vaihtaa tilinsä salasanan, koska kirjoitti sen post-it lapulle ja perheen koira on painanut sen mieleensä.
* Käyttäjä tahtoo poistaa tilinsä ja kaikki siihen liittyvät tiedot värkistä, koska hänen Värkkiinsä tekemänsä postaukset eivät enää heijasta hänen nykyisiä kantojaan ja saavat hänet vaikuttamaan epäammattimaiselta mahdollisen työnantajan silmissä.

## Viestittely

* Käyttäjä tahtoo luoda värkkiin postauksen, sillä mieleen juolahti jotain, mitä ei kehtaa paikalle kokoontuneille perheen jäsenille sanoa ääneen.
* Käyttäjä tahtoo muokata postausta, sillä hän huomasi siinä ikävän kirjoitusvirheen.
* Käyttäjä tahtoo poistaa postauksen, koska häpeää sitä kuollakseen. Internet ei kuitenkaan ikinä unohda.
* Käyttäjä tahtoo vastata postaukseen, sillä eihän nyt tuollaista roskaa voi internettiin kirjoittaa.
* Käyttäjä tahtoo muokata vastausviestiään, sillä toisen kirjoitusvirheistä valittamisen uskottavuus heikkenee hänen itse tekemiensä näppäilymokien takia.
* Käyttäjä tahtoo poistaa vastausviestinsä, sillä sen sisältö on hänelle jälkikäteen vastenmielinen ja käynnissä olevan poliisikuulustelun kannalta merkittävää todistusaineistoa.

## Moderaatio

* Käyttäjä haluaa, ettei ihan mitä sattuu roskaa osu nokan eteen. Tämän seurauksena hän suostuu hyväksymään tai hylkäämään postauksia ennen kuin itse näpyttää.

## Haku ja selaaminen

* Käyttäjä haluaa kuluttaa Värkkipostauksia peiton alta koronakaranteenissa. Hän ei jaksa etsiä mitään erityistä, vaan mikä tahansa tietovirta auttaa vitutuksen turruttamisessa.
* Käyttäjä tahtoo hakea kotitekoisen käsidesin reseptejä Värkistä avainsanojen perusteella siinä toivossa, että pöpöt nitistyisivät eteerisillä öljyillä ja suitsukkeella.
